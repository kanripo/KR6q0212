#-*- mode: mandoku-view; -*-
#+DATE: 2015-08-30 21:47:52.874975
#+TITLE: 牧雲和尚嬾齋別集
#+PROPERTY: CBETA_ID J31nB267
#+PROPERTY: ID KR6q0212
#+PROPERTY: SOURCE Jiaxing Canon Vol. 31, No. B267
#+PROPERTY: VOL 31
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0212_J_007-0585a> 
#+PROPERTY: JUAN 7

 牧雲和尚嬾齋別集卷之七¶
東吳　毛晉子晉　編閱¶
鄂州　記室智時　較訂¶

文(庚)¶

頌¶

雪竇石奇和尚手書華嚴經頌¶

#+BEGIN_VERSE
「　大哉毗盧法界藏廣漠甚深難思議一塵中現無盡¶塵塵塵有佛剎安住佛身充遍悉無餘毛孔復含無¶盡界依正同然莫可分而亦炳然不雜亂譬如千燈¶共一室亦如帝釋寶絲網十方薩埵來如雲影現其¶中作佛事各說所習妙法門各各向我毗盧佛菩提¶樹王枝葉旋婆娑遍蔭金剛座雲臺寶網彌虛空自¶然而雨莊嚴具如是眾妙莊嚴具皆代如來宣法音¶如是法音流十方愚癡凡夫若聾聵焦芽種性亦尟¶聞大心眾生乃能見唯我勝友奇大師舍盡曠劫妄¶想執竟將舌端作墨海書此無礙妙章句置於空山¶勝道場風雲樹神冥擁護我來獲窺心眼開三復喜¶覺盈身意再拜稽首世間雄及與遮那昔同行願大¶悲雲遍覆我令我速達根本智令我速成普賢行願¶樓閣門彈指入願三世性疾明了廣及沉冥諸有情¶剎那共證如是法
#+END_VERSE
」¶

四大家所書華嚴經頌(有序十一首)¶

騎虎頭踞虎尾第一句下明宗旨毗盧老人偕同¶
行菩薩在逝多林中現無量神變正如傀儡登場¶
尊卑好醜詼諧歌笑一一可觀不知線索卻在別¶
人手裏當時二乘在座聞如不聞見如不見豈不¶
是具大人相然且喫飯同個缽盂腳下有一坐具¶
地無人占得道他未遊華藏無有是處善財童子¶
一生參學便與普賢行願等大心菩薩聞風而起¶
從昔至今換卻人許多眼睛此又是大奇特事可
<pb:KR6q0212_J_007-0585b>¶
想可想然則要明華嚴宗旨端在第一句毗盧老¶
人坐菩提場未開口時已落第二句畢竟如何是¶
第一句住住趙州云如人暗中書字字雖不成文¶
彩已彰頌曰。¶

#+BEGIN_VERSE
「　四家書部好華嚴末後山僧動筆尖春過小窗新綠¶滿象王鼻孔一時拈
#+END_VERSE
」¶

#+BEGIN_VERSE
「　毛錐快利墨池渾攜手同趨法界門等是法王真眷¶屬菩提場內各稱尊
#+END_VERSE
」¶

#+BEGIN_VERSE
「　慧業文心不等閒留將點畫在人間參求倘遇奇男¶子樓閣重重海岸邊
#+END_VERSE
」¶

#+BEGIN_VERSE
「　青山白社送殘春流水桃花試問津誰是曼殊誰遍¶吉毘盧法印屬當人
#+END_VERSE
」¶

#+BEGIN_VERSE
「　一莖艸上現瓊樓湛湛壺天賞不休五百聲聞齊按¶劍如何能把夜光投
#+END_VERSE
」¶

#+BEGIN_VERSE
「　兜率須彌最吉祥坐來宮殿寶雲彰至尊不必重開¶口自有群仙說秘方
#+END_VERSE
」¶

#+BEGIN_VERSE
「　寶網華幢匝幾層光明雲裏應真僧轟雷莫駭從空¶打三月龍門燒尾騰
#+END_VERSE
」¶

#+BEGIN_VERSE
「　娑羅林畔水煙深海闊山高月未沉路債未完鄉夢¶杳隔江招手有知音
#+END_VERSE
」¶

#+BEGIN_VERSE
「　真金不厭火來鎔淨極光生匪類銅打就瓶盤好顏¶色街頭賤賣與村儂
#+END_VERSE
」¶

#+BEGIN_VERSE
「　高山日出影蒼蒼多少人家在夢鄉若使玉雞啼得¶醒眼前天地只尋常
#+END_VERSE
」¶

#+BEGIN_VERSE
「　法界浮雲點太清到頭凡聖也空名劫先木馬嘶風¶起直踏毗盧頂𩕳行
#+END_VERSE
」¶

補陀山舍利頌¶

明州鄮峰育王寺應現釋迦如來舍利世所知也¶
丁丑春余友同參木陳忞公登南海補陀憩錫梵¶
音庵庵亦有塔供舍利詢其所自庵主云有梵僧
<pb:KR6q0212_J_007-0585c>¶
賚至亦釋迦分身也公因捧瞻作記發揮如來因¶
地精詣明暢余讀而踊躍乃稽首贅為之頌。¶

#+BEGIN_VERSE
「　佛真法身充滿法界歷古亙今無成與壞草葉縷結¶大地山河絲毫不隔交光相羅咄嗟群有迷頭狂走¶常樂法中死生虛受唯我鼻祖神而明之巍巍堂堂¶三界大師鹿苑放憨雙林賣俏火光自焚百骸俱妙¶梵僧何年來渡海潮被褐懷寶一葦飄飄小白巖前¶解開布袋阿誰證明有觀自在鄮峰相望隱隱隆隆¶一點水墨兩處成龍地變黃金河成酥酪如來身相¶何處摸索咨爾海眾切忌尋光外求有相與汝無當¶勺水獻誠散花供養我身佛身等無二相見法實相¶證佛堅密萬水一源千車同轍自覺覺他盡未來劫¶我作是頌普告來哲
#+END_VERSE
」¶

千手眼大悲菩薩頌¶

#+BEGIN_VERSE
「　大悲菩薩垂方便於一身現千手眼眾生本有種種¶欲菩薩乃示種種變日月寶鏡摩尼珠蒲桃楊枝及¶罥索寶盂錫杖白拂子傍牌弓箭金剛杵慈威並作¶折攝施天魔鬼神咸拱伏青紅紫白妙蓮花五色雲¶中有化佛菩薩神變何有窮四十二相示少分吁嗟¶眾生乎眼同自蔽妙明異菩薩大悲心中平等慈巧¶將安置菩提路我伸讚歎用筆舌亦以手書以眼照¶敬將少問問菩薩我身手眼凡幾何菩薩廣開甘露¶門熙怡必當酬我問見聞隨喜得心開亦如菩薩所¶回向
#+END_VERSE
」¶

雪彌勒頌(十二首)¶

#+BEGIN_VERSE
「　不待當來早出頭曾拖布袋走明州滿身寒雪今來¶此又等何人海岸遊
#+END_VERSE
」¶

#+BEGIN_VERSE
「　頭顱怕載寶花冠冰雪為肌頗耐寒族姓多遊成佛¶晚卻來村院暫偷安
#+END_VERSE
」¶

#+BEGIN_VERSE
「　兜率陀天懶得歸放開捏聚應群機分明遍界身無
<pb:KR6q0212_J_007-0586a>¶隱惱殺行人看雪飛
#+END_VERSE
」¶

#+BEGIN_VERSE
「　坦腹春風牛似獃誰知大雪滿頭來時人未識真彌¶勒惹得渠儂笑滿腮
#+END_VERSE
」¶

#+BEGIN_VERSE
「　一片清光遍界鋪誰名彌勒起規模問來直得禪床¶動好送渾身入火罏
#+END_VERSE
」¶

#+BEGIN_VERSE
「　多緣宿習愛風流面目無端混玉樓笑煞當來慈氏¶佛隨波逐浪幾時休
#+END_VERSE
」¶

#+BEGIN_VERSE
「　一花一佛滿叢林卍字胸橫紺目深此個天真最奇¶絕嚴身不用紫磨金
#+END_VERSE
」¶

#+BEGIN_VERSE
「　大地山河影現中正當彌勒顯家風眉毛仔細從人¶看非佛非心徹骨窮
#+END_VERSE
」¶

#+BEGIN_VERSE
「　樓閣莊嚴日洞開天光赫奕此中來遠方歸到門前¶坐合掌南參有善財
#+END_VERSE
」¶

#+BEGIN_VERSE
「　凜凜寒威萬屋霜重重帝網正交光阿誰成就無生¶忍卻把雙眉特地揚
#+END_VERSE
」¶

#+BEGIN_VERSE
「　不離兜率降王宮佛佛從來示跡同淨業久修無染¶污何曾真入母胎中
#+END_VERSE
」¶

#+BEGIN_VERSE
「　淨琉璃地作安居笑臉人人識得渠何物手中多賣¶弄數珠百八是硨磲
#+END_VERSE
」¶

和南宋天封佛慈禪師蜜蜂頌(二十首　有序　附原頌及金明進禪師和併序)¶

余閱佛慈五頌詞旨超卓蓋資深逢源為人一出¶
手眼者也學者捧誦政不可作游戲文字觀耳因¶
亦步武奇正相生機軸各變變固不窮第不知鍼¶
鋒毒氣阿誰撩著失聲叫喚目蜂子為仇讎也呵¶
呵。¶

(附)原頌(見金明寺斷碑)¶

千花蕊上刺香時百艸頭邊得意歸一竅透穿通¶
活路遊行無礙去來飛。¶

風光占盡作生涯鬧合門前趁晚衙君看不言而
<pb:KR6q0212_J_007-0586b>¶
自信兒孫整整世其家。¶

桶底遭君打脫時從前活計頓拋離超然不戀舊¶
窠窟空有層層釀蜜脾。¶

平生底事付風光日暖花開個個忙𡎺著等閑遭¶
一劄痛連心髓要承當。¶

老○○○閉刳桐向上令參一竅通禪者不須窺¶
戶牖鍼鋒劄著面皮紅。¶

金明進禪師和序曰余庚寅春移梅次掘深土得¶
斷碑半截洗閱蝌額有天封佛慈禪師法語八字¶
下勒警語一篇并蜜蜂頌五首蓋南宋紹興己未¶
長至日華頂支離覺穸書遺祖炤顏侍者者余為¶
移至法堂及稽燈傳佛慈為圓悟嗣又考真歇了¶
塔銘了曾在祖炤會中為首座觀此洵知二大老¶
出世開法金明非小緣也敬述緣起并勉賡和順¶
治乙未春金明悟進識。¶

類墮風光妙密機紛紛鬧裏帶香歸百千慧命同¶
心接不令而行翼翼飛。¶

同門出入各天涯縱在途中不離衙滿徑芳菲皆¶
活計翩然落艸問君家。¶

驚天動地出窠時義斷恩忘永別離從此門庭雖¶
各立同風千里蜜生脾。¶

朝朝鼓翅弄晴光拭露穿雲花底忙劈面相逢無¶
避處一錐腦後痛心當。¶

從緣入得這空桐透過窗櫺處處通豐儉隨家同¶
受用江南三月落花紅。¶

#+BEGIN_VERSE
「　因陀羅網未生時攪亂虛空著處歸漆桶相呈收拾¶後解承家業出林飛
#+END_VERSE
」¶

#+BEGIN_VERSE
「　百花叢裏作生涯隨分些些納入衙花肉盡捐唯得¶髓老胡一脈此傳家
#+END_VERSE
」¶

#+BEGIN_VERSE
「　鋒鋩各展令行時日炤天臨勢陸離為問花間多少
<pb:KR6q0212_J_007-0586c>¶眾三三算去燥人脾
#+END_VERSE
」¶

#+BEGIN_VERSE
「　大地何曾礙眼光色空明暗大家忙一門狹小挨身¶入殺活之機不可當
#+END_VERSE
」¶

#+BEGIN_VERSE
「　百千聲氣聚刳桐卻許知音暗裏通笑煞等閒非種¶艸刺來皮下血無紅
#+END_VERSE
」¶

又¶

#+BEGIN_VERSE
「　風和日暖百花時此出遙看彼又歸個事克勤能荷¶負全身入艸又還飛
#+END_VERSE
」¶

#+BEGIN_VERSE
「　春光如海浩無涯喜得花林近在衙活計天然無打¶算枝頭一拶便還家
#+END_VERSE
」¶

#+BEGIN_VERSE
「　紛然作息太平時生死同條誓不離李白桃紅遊法¶界花成蜜就慰心脾
#+END_VERSE
」¶

#+BEGIN_VERSE
「　多年漆桶忽生光早起花間炤舊忙渴飲飢餐現成¶事潛行密用貴相當
#+END_VERSE
」¶

#+BEGIN_VERSE
「　俊哉出處托孤桐門外無容一線通春色暗藏姑待¶價無端野老眼睛紅
#+END_VERSE
」¶

又¶

#+BEGIN_VERSE
「　遊行紫陌賞花時陣陣香風透翼歸竿木相逢渾不¶讓通身活眼重前飛
#+END_VERSE
」¶

#+BEGIN_VERSE
「　抹過山巔又水涯無邊春色總投衙就中堂奧無人¶見明暗相參付克家
#+END_VERSE
」¶

#+BEGIN_VERSE
「　聚頭林下此何時真子俄然敕遠離各自稱尊蕃化¶育拈來山蜜潤君脾
#+END_VERSE
」¶

#+BEGIN_VERSE
「　聚糧三月趁春光大似禪和普請忙未肯見人胡亂¶刺從來鍼芥要相當
#+END_VERSE
」¶

#+BEGIN_VERSE
「　高山流水在枯桐異類中行氣味通任運杳然忘歲¶月楓林秋老不知紅
#+END_VERSE
」¶

又¶

#+BEGIN_VERSE
「　紛紛蝴蝶鬧春時採得花香各自歸鼻孔一同為夢¶異入廛還共漆園飛
#+END_VERSE
」
<pb:KR6q0212_J_007-0587a>¶

#+BEGIN_VERSE
「　三月春光亦有涯晝長花落靜山衙運籌廊幕無行¶跡妙握寰中見作家
#+END_VERSE
」¶

#+BEGIN_VERSE
「　林間分化羡知時飲啄尋常道不離摶取上方甘露¶食中邊一味養人脾
#+END_VERSE
」¶

#+BEGIN_VERSE
「　扶桑日出海門光舉世營營有底忙六月山房爭坐¶蠟曼殊隨處請承當
#+END_VERSE
」¶

#+BEGIN_VERSE
「　西風剪葉下梧桐吹起秋聲萬竅通巖穴隔開人世¶事明年再看百花紅
#+END_VERSE
」¶

贊¶

一佛兩菩薩¶

#+BEGIN_VERSE
「　石佛先住畫佛後住先後不同同稱尊世石佛維堅¶畫佛維好鎚鑿既精筆墨亦巧獅子奮迅象王回旋¶偉哉上首各坐一邊三人相對眉宇澄徹毛孔細看¶有無盡剎文殊智深普賢行大迦老無為一彩兩賽¶凡百瞻禮分別則癡請看鼻孔人人下垂
#+END_VERSE
」¶

藥師佛乘白牛像¶

#+BEGIN_VERSE
「　佛心慈牛角雄遊行法界疾如風分身異類中琉璃¶光明不可掩清淨願海十二重
#+END_VERSE
」¶

觀音(二首)¶

#+BEGIN_VERSE
「　空谷之音有呼即生感斯應斯啐啄同時是為妙智¶救世間者君子頂戴其文蔚也(介盤文學請)
#+END_VERSE
」¶

#+BEGIN_VERSE
「　無剎觀音不現身那分南海與南京賓寰信得時瞻¶禮鸚鵡崖前送好音
#+END_VERSE
」¶

繡觀音¶

#+BEGIN_VERSE
「　一絲未動妙相難尋金鍼纔度慈容儼臨獨立鰲頭¶以耳觀音寂然而應一極悲心流者是水飛者是禽¶圓通無二顧盻沉吟
#+END_VERSE
」¶

大悲菩薩¶

#+BEGIN_VERSE
「　有手能用有眼能照云何菩薩照用獨妙隨眾生量¶計數以千而虛空體曷乎方圓凡百有求誰無手眼
<pb:KR6q0212_J_007-0587b>¶就路還家滿菩薩願
#+END_VERSE
」¶

魚籃大士¶

#+BEGIN_VERSE
「　行大方便轉大癡愛籃中鮮魚是人喝采除卻馬郎¶不知誰買
#+END_VERSE
」¶

大士象王圖¶

#+BEGIN_VERSE
「　打鼓弄琵琶相逢一會家我方垂隻手彼亦露雙牙¶水盆苕帚錫杖袈裟機錯落事交加商量個事無終¶極一片娑羅蔭石斜
#+END_VERSE
」¶

羅漢(二首)¶

#+BEGIN_VERSE
「　虎可馴兮龍可制聞聲見色心無住已超三界大火¶宅並坐山林恣遊戲咄有朝瞥地肯回心定不作斯¶自了計
#+END_VERSE
」¶

#+BEGIN_VERSE
「　朝遊西天暮歸東土遇著同流並頭晏坐我不知其¶誰謂是出塵羅漢目光暸人長眉覆面相顧經年梵¶冊不展未免借伊竹杖各與三十何故不見道不起¶於座現威儀坐證無為未足奇
#+END_VERSE
」¶

十八大阿羅漢卷¶

#+BEGIN_VERSE
「　奇哉奇哉這一隊漢不從天降不從地湧劈空走出¶大家打鬨向聞迦葉三昧阿難不知阿難三昧商那¶和修不知問伊行道甚年中切忌去來隨六賊打頭¶彌勒笑呵呵布袋橫拖肚皮急知他成佛在何時面¶面相看露風骨咄
#+END_VERSE
」¶

十六阿羅漢卷¶

#+BEGIN_VERSE
「　十六老古錐皆是阿羅漢煩惱雖已除餘習猶未斷¶各自逞神通慣尋山水看秪因無殺心猛獸都合伴¶現身亦甚小量來三寸半飛騰向虛空把人眼睛換¶三界苦眾生擲下渾不管如獐在鹿園獨跳從他喚¶若遇黃檗老腳脛定打斷
#+END_VERSE
」¶

初祖達磨(二首)¶

#+BEGIN_VERSE
「　道人一白紙索我題達磨山僧難下筆云是踏根蘆
<pb:KR6q0212_J_007-0587c>¶阿呵呵即便寫將去休得怪我以訛傳訛
#+END_VERSE
」¶

#+BEGIN_VERSE
「　棄國榮如敝屣輕世珠若鴻毛打通作祖路愛撐逆¶水篙不立文字直釣鯨鰲服毒六番有進無退面壁¶九載所唱彌高胸中氣憤憤眼底空勞勞家風愈久¶愈堅牢垂芳百世起人豪
#+END_VERSE
」¶

天童老和尚(二首)¶

#+BEGIN_VERSE
「　生平愛打人一杖手摩娑奮然提正令人天沒奈何¶者般窮伎倆殃及子孫多
#+END_VERSE
」¶

#+BEGIN_VERSE
「　陽羡山中賣柴叟霜髮根根頂門透傳持臨濟正法¶眼拄杖拂子嘗在手描之盡之恐成窠臼要得其真¶懸崖撒手(懸盧上人請)
#+END_VERSE
」¶

石車和尚(三首)¶

#+BEGIN_VERSE
「　昔日師門求德友下問謙光有阿兄面目至今無改¶變當軒瞻仰倍分明行濟北令作僧中英葛藤斬斷¶大用縱橫不虛與我同根生
#+END_VERSE
」¶

#+BEGIN_VERSE
「　為天童子坐金粟山本分接人牙爪斑斑末後一著¶把定牢關鄉音曾不改只是金華蠻
#+END_VERSE
」¶

#+BEGIN_VERSE
「　雙眉在額短髯插面代佛祖化鑿人天眼七八年來¶恢舊院覺得精神倦隨處偷閒且自便
#+END_VERSE
」¶

雪竇石奇和尚(二首)¶

#+BEGIN_VERSE
「　崚崚嶒嶒平平坦坦大大拄杖打人不緩生平把手¶共行師鼻共見一半你住乳峰我太白晚年風味相¶追逐二甘露門誰信道五湖雲水徒遭毒善哉賓上¶座好請歸嘗熟(賓化姪請)
#+END_VERSE
」¶

#+BEGIN_VERSE
「　剪除荊棘瓦礫坐鎮虎穴魔宮句裏壁立千仞杖頭¶八面清風
#+END_VERSE
」¶

林野和尚(三首)¶

#+BEGIN_VERSE
「　十二人中你弟我兄十三省內我吳你蜀鄉語雖然¶不同要且各自成曲別來十數年春蘭與秋菊太白¶峰頭撒手行炯炯一燈光濟北
#+END_VERSE
」
<pb:KR6q0212_J_007-0588a>¶

#+BEGIN_VERSE
「　初住通玄後太白垂手為人唯楖栗卓禪描寫渠供¶養炤顧頂門那一隻
#+END_VERSE
」¶

#+BEGIN_VERSE
「　踏過蠶叢路山川坦平掀開灩澦堆舟航穩當晏坐¶曲彔床為人嘗說法法法何曾法曇華隨處發(法曇姪請)
#+END_VERSE
」¶

自題頂相(三首)¶

#+BEGIN_VERSE
「　猛烈之性惡毒之口以之立身以之事師以之成友¶友多畏渠師卻點首正法門倫理掃庸流窠臼苦煞¶生平不近人空搭伽黎世間走消閒且自揭傳燈臨¶濟兒孫有此否
#+END_VERSE
」¶

#+BEGIN_VERSE
「　登泰山而小天下登彌盧而小神洲本來隻眼蓋天¶地時人向外爭馳求憶曾行盡驢馬腳兒時做處老¶知羞被人捉向法王座一年半病隈床頭見人不是¶面孔冷赤心一片深相酬對人不是少言語嘈嘈怕¶落今時儔誓將脫去住持縛滄波萬里隨閒鷗壎箎¶奏箭鋒投梅谿風月消吾愁
#+END_VERSE
」¶

#+BEGIN_VERSE
「　者漢面目自識尋嘗不黃便黑噇卻何處酒糟不覺¶添些春色雖為臨濟兒孫最怕聲名烜赫將老鶴林¶勉主太白腳跨兩頭業緣苦逼終期滿酌寄奴泉臥¶看江帆千尺
#+END_VERSE
」¶

三教圖¶

#+BEGIN_VERSE
「　三人相聚眉毛相同切忌妄分頭角失卻本來正宗
#+END_VERSE
」¶

純陽大仙¶

#+BEGIN_VERSE
「　十洲三島恣翱翔鬼子相隨負藥囊不達玉清皆幻¶化紛紛世上盡黃梁
#+END_VERSE
」¶

勝師伯像¶

#+BEGIN_VERSE
「　咄此個尊師世間難得出語實頭為人本色不參禪¶而正信調直不持戒而梵行清白荷負叢林輔弼知¶識三十年如一日末後逍遙柏樹邊怡然非語亦非¶默等閒覿面要知渠是我山中勝老伯
#+END_VERSE
」¶

仲師伯像
<pb:KR6q0212_J_007-0588b>¶

#+BEGIN_VERSE
「　少小入佛曠劫捨情事知識生平不忘管帶臨終時¶乃得超然便行存道以默接物以誠艸木為友筆硯¶娛情啟後昆能成立贊先宗使克明吁嗟兮歸來水¶流花開空山無人
#+END_VERSE
」¶

素純法師像¶

#+BEGIN_VERSE
「　眉濃眼大性剛心直窮途握手道義莫逆別來數年¶古貌懸壁僧伽黎被體恍惚戒香來薰脩多羅在口¶旋驚義海湧出養之有素涅而不緇難豈苟避身若¶不知夫是之謂出世之傑士法門之丈夫死生無變¶於己吾友素法師
#+END_VERSE
」¶

芸居玄若機公像¶

#+BEGIN_VERSE
「　法解得高想吟情出靜思芸居曾把關面目少人知¶淡而不疏其交友也慈而有禮其誨徒也指揮如意¶化現天宮乃緒餘也噫嘻維石巖巖松蘿夤緣閒來¶撫膝爐香滿前耆年解脫一坐十小劫聽鶴鳴之在¶陰聲聞於天
#+END_VERSE
」¶

雲岫庵隱山老宿像¶

#+BEGIN_VERSE
「　貌古神清耳長髮白建僧伽藍於孤峰請佛法藏于¶上國以攝六根兮而繫念於古佛青蓮以一宴坐兮¶而投機於尊者紫柏游大人之門固難為言觀滄海¶之量自難為水古稀告寂其儀不忒貽厥孫謀永懷¶靡極
#+END_VERSE
」¶

傳輝大德像¶

#+BEGIN_VERSE
「　住鷹窠頂聽頻伽音寶池玉樹應念而臨唯有吾宗¶不許動步心佛俱非全機獨露年踰知命別傳是依¶真燈不泯為爾傳輝
#+END_VERSE
」¶

寶山老師像¶

#+BEGIN_VERSE
「　胸中無一事常年自瀟灑熙怡現作比丘身出塵不¶用離家舍問伊日課汲水灌花閒趺雙膝一香一茶¶時節到來不留長物臨行受用數珠百八丹青寫就
<pb:KR6q0212_J_007-0588c>¶不知名梅谿鎮上清閒佛
#+END_VERSE
」¶

慧明上座像¶

#+BEGIN_VERSE
「　者阿師似阿獃喫著叢林閒飯只拾破艸鞋到處人¶稱你你向何處挨阿呵呵我不問你禪不問你道只¶問你甚年中遇大東風吹閃腰至今歪道不得蛇頭¶棒三十請自敲
#+END_VERSE
」¶

潛庵老師像¶

#+BEGIN_VERSE
「　昔在吳門與師相見一別多年只此舊面常坐三昧¶他人不知闇然日章潛也亦宜即假即中出入教觀¶世與出世兩頭坐斷孝思不匱有嗟蓼莪可繼可述¶家風不磨
#+END_VERSE
」¶

雲在庵道嵩師像¶

#+BEGIN_VERSE
「　圓頂方袍事親如佛雖為洞老漢兒孫卻得陳蒲鞋¶一橛二十餘年清修常轉數珠百八一微塵裏小搆¶精藍一剎那間正念瞥脫傳家只望後頭高北立玉¶峰青鬱鬱
#+END_VERSE
」¶

從聞友人像¶

#+BEGIN_VERSE
「　頂髮黑鼻子赤整衣坐語似默拂水山頭卓庵太尉¶祠中晦跡為雲棲裔入藤谿室慈澤未遠家法斯得¶梵行懋實聞見獲益問彼生緣與余同里道貌溫然¶如兄如弟言交有年敬題數語
#+END_VERSE
」¶

智林寺屺瞻開士像¶

#+BEGIN_VERSE
「　面長耳大眉聳顴豐臘踰從心精明兩瞳頤養清修¶智慧林中振茲火蓮追芳了通(火蓮了通皆虞山應化尊宿)家聲嚴正¶後彥叢叢年世可卜香剎永隆
#+END_VERSE
」¶

雨庵大德像¶

#+BEGIN_VERSE
「　山水為心松柏成性歲寒不凋其臘何永瑞艸盈前¶瀑流響應耳根不偶見法寂靜物外優游人未知山¶童特地炊香茗
#+END_VERSE
」¶

巢修上人像
<pb:KR6q0212_J_007-0589a>¶

#+BEGIN_VERSE
「　父母未生真面目靈然不昧在今時眉毛剔起匡床¶上又手閒閒有所思經在几悟由誰無諭髓無論皮¶思盡還源明本地秋風落葉曉階吹
#+END_VERSE
」¶

慈航老師像¶

#+BEGIN_VERSE
「　生長廬陵不識米價住寺天台上無片瓦三千金化¶一人願力可謂不拔卻笑何人上釣一聲佛走四衢¶婆心只為太熱相逢尚有知音便恁麼也好休因甚¶又道個山頭翻白浪海底起紅塵熟處難忘真可笑¶世間疑殺幾多人
#+END_VERSE
」¶

石佛庵畫空老師像¶

#+BEGIN_VERSE
「　伽黎黃布袍緇坐樹根多少時常在定百無思戒珠¶瑩心地慈訓徒賢允有規人不識指問誰描畫來亦¶自奇石佛近應尒知
#+END_VERSE
」¶

明奇靜主像¶

#+BEGIN_VERSE
「　明奇老禪像來請老僧題題他做甚麼土上要加泥¶手中捏如意身上披伽黎問他住何處廣濟庵在小¶溪
#+END_VERSE
」¶

長庚鏡池老宿像¶

#+BEGIN_VERSE
「　生緣三佛地披緇太白峰出入清關橋行慣廿里松¶眼中瞳子能識人三請先師金粟身卒成中興天童¶大功業考鐘伐鼓日食萬指山光新余也獲交歲非¶一自隨先師至今日愛師品清眼力高晚年重聚歡¶無畢方情道誼生成有到山雲水皆如舊胸襟灑落¶不尋常煩惱見師開笑口頂髮年來霜雪多袈裟黃¶衲老頭陀白雲自去青山住一任人間爛斧柯
#+END_VERSE
」¶

濟寰老師像¶

#+BEGIN_VERSE
「　有松蒼然有石依然手執如意不作拳小庵寄跡良¶有年其言訥其貌樸髭髮漸霜喜無累神情熙怡長¶水邊寶塔在近閒雲舒卷即而求之硤山不遠
#+END_VERSE
」¶

石浪老禪像
<pb:KR6q0212_J_007-0589b>¶

#+BEGIN_VERSE
「　生緣在江北卻向浙中住走出叢林來即便冷冷地¶多年埋頭白水庵古廟香爐無火氣大似綿裏鍼棘¶頭刺冷地劄人非有意樗叟饒舌為汝證據
#+END_VERSE
」¶

李曉令持綸圖¶

#+BEGIN_VERSE
「　咄咄咄者個漢何處生非漁而漁觀者驚風度翩翩¶然信為人中英持竿而獨往視世鴻毛輕問伊姓不¶答姓問伊名不答名閒來竹院探宗乘撞著個多口¶阿師再四問伊父母未生前此身在何處曠觀百年¶後將復為雞為彈為漁去把住咽喉氣不伸不得不¶上祖師門驀忽兩關齊打破本來面目分明露咄咄¶咄休放過
#+END_VERSE
」¶

又¶

#+BEGIN_VERSE
「　竹林清風時襲人虎溪三笑側綸巾手撚髭鬚想何¶事眼空天地胸無塵
#+END_VERSE
」¶

孫冶堂行腳圖¶

#+BEGIN_VERSE
「　木杖芒履翩翩欲仙一笠如雲不飛在顛凝思注目¶有會忘言狹路相逢我不知其誰非羲皇上人即半¶是山居之讀書禪
#+END_VERSE
」¶

丁長卿文學像¶

#+BEGIN_VERSE
「　平疇曠然溪光蕩漾昔晤先生乃在庵中今日相逢¶卻在紙上鬚眉儼然本無二樣惟形與神超然難狀¶正冠危坐了無塵相世德斯馨千秋永享
#+END_VERSE
」¶

丁漢卿居士像¶

#+BEGIN_VERSE
「　夫何丹青之巧兮奪造化之功貌君子兮出毫端之¶淡濃雙眸兮湛秋水兩頰兮生春風步履兮有大雅¶度冠巾兮乃儒者之容知音覿面忽相逢問伊獨往¶將何從風波末路滿寰中湖鄉高隱輸渠儂
#+END_VERSE
」¶

李道人侍母行樂¶

#+BEGIN_VERSE
「　母行自行無人著力母樂自樂人難摸索母子至親¶或能知覺六十六年過去如昨九月黃花且共歡樂
#+END_VERSE
」
<pb:KR6q0212_J_007-0589c>¶

徐玉井道人像¶

#+BEGIN_VERSE
「　梧桐樹上白雲影閒坐石頭如不省如其要破生死¶關直須參透華陰山前百尺井
#+END_VERSE
」¶

戎明宇長者像¶

#+BEGIN_VERSE
「　幅巾正坐笑貌怡然為鄉長者享古稀年以僧為朋¶將米作飯一念西方更無餘想南無佛陀我昔供養
#+END_VERSE
」¶

丁華宇道人像¶

#+BEGIN_VERSE
「　蒼松之下獨自坐坐緘口不言思量甚麼面目清清¶手指尖尖有柄竹扇不扇且拈盆樹滿前非有意案¶頭經卷是何函問誰弟子必也無諳數珠為證定拜¶瞿曇
#+END_VERSE
」¶

陳衡山居士像(二首)¶

#+BEGIN_VERSE
「　眉平若衡髻聳如山胸無一事神色閒閒我來梅谿¶問法稽首涼巾道服獨行無偶本來面目超語言閒¶坐石頭叉卻手
#+END_VERSE
」¶

#+BEGIN_VERSE
「　空明一片眼前開塊石相依絕點埃生就風神超物¶外得閒谿上看梅來
#+END_VERSE
」¶

徐玉宇道人像¶

#+BEGIN_VERSE
「　桂子香桐葉碧忙裏偷閒坐石邊好茶幾碗風生腋¶不須展箑衣巾涼行樂及時也難得漚花看破世間¶情生死臨頭只一默兒孫各自奔前程百歲光陰如¶過客
#+END_VERSE
」¶

浩然居士像¶

#+BEGIN_VERSE
「　生平抱義行天地臨難從容氣愈剛生面本來曾未¶死一刀家國盡生光
#+END_VERSE
」¶

殷元長事佛圖¶

#+BEGIN_VERSE
「　五濁八苦人生靡逃以病念佛其念堅牢願堅念淨¶樂土非遙現前末後諸苦頓超彌陀如來寶手親招¶蓮花坐臥樂焉陶陶八功德水日飲一瓢三界火宅¶從他自燒
#+END_VERSE
」
<pb:KR6q0212_J_007-0590a>¶

徐定宇歸來圖¶

#+BEGIN_VERSE
「　溫雅之度寬博之服峨冠幅巾內美郁郁實儒而獨¶立不倚似僊而放志遐矚百年一夢萬事蕉鹿宦海¶歸來盤桓松菊天竺先生夙有期覺路金繩晚歸宿
#+END_VERSE
」¶

伍虞顛道人像¶

#+BEGIN_VERSE
「　書中之賢酒中之仙末後乃參病中之禪昔人已去¶此像儼然此像非假昔人斯傳朱顏微酡神情甚全¶幅巾道具松下石邊著書自娛逍遙晚年誰為交知¶青谿之尹漢東之漣問其姓氏答曰虞顛一谿風月¶五嶽雲煙虞顛道人其果顛於虞獨為虞之顛也耶
#+END_VERSE
」¶

朱待予像¶

#+BEGIN_VERSE
「　幻中之幻身外之身有待則爾非予誰親耳目口鼻¶處動而靜大人先生就假談真寒塘曲曲春水粼粼¶藏山忽憶南華語只恐風霜老卻人
#+END_VERSE
」¶

吳節侯文學像¶

#+BEGIN_VERSE
「　道與之貌天與之形其顙䪻然眉宇清明余嘗晤對¶挹其雅度而得其生平其大者因心事父檢書燒燭¶中夜徬徨以文會友咀精嚼華發為琳瑯家庭之間¶肅肅恂恂上下和龐若然者非德行文學躬行心得¶入聖門之四科者耶若然者非尊其天爵棄其人爵¶遊於無何有之鄉者耶俯仰六合氣無不之眷彼美¶人或如西方有懷其親則歸中堂若然者乃如之人¶兮伊誰云亡
#+END_VERSE
」¶

曹母周孺人像¶

#+BEGIN_VERSE
「　伉儷相分在妙年冰心垂老對華筵兒孫若欲鐫貞¶德我偈應同石上傳
#+END_VERSE
」¶

汪子瑜居士像¶

#+BEGIN_VERSE
「　生平老實頭不愛閒打鬨雖然做俗漢卻有佛法種¶冷地要參禪開眼而做夢水滴石應穿眉毛幾時動¶山僧道若不騎牛覓牛直下與汝打破漆桶
#+END_VERSE
」
<pb:KR6q0212_J_007-0590b>¶

江君山水圖¶

#+BEGIN_VERSE
「　百虯盤屈深山樹萬馬奔嘶大壑泉中有人兮眉目¶好倚松聽水欲忘年
#+END_VERSE
」¶

項孔彰居士像¶

#+BEGIN_VERSE
「　易庵變相多奇特臥庵癡筆欲為題安步當車交卻¶手不知心想甚東西
#+END_VERSE
」¶

#+BEGIN_VERSE
「　佛說世間如影響即此便是真易庵看得水光山色¶飽歸來面上帶微酣
#+END_VERSE
」¶

王南伯文學再生像¶

#+BEGIN_VERSE
「　閒庭學禮朝趨大壑藏舟夜走轉過身來自看面目¶得如舊否
#+END_VERSE
」¶

丁籲卿文學像¶

#+BEGIN_VERSE
「　十二年前一相見今日重逢不隔線正襟危坐氣凜¶然只是從前舊顏面覿體證無生道近何求遠門前¶流水日洋洋德茂宗枝自蕃衍
#+END_VERSE
」¶

丁方荀行樂像¶

#+BEGIN_VERSE
「　果蓏在案樽酒按膝明月忽來炤我衣裓白鳥鶴鶴¶各適所適夜如何其梧桐露滴
#+END_VERSE
」¶

題王子佑松下憩圖¶

#+BEGIN_VERSE
「　千嶂縣泉萬馬聲長松夭矯老龍形蔭松坐石心眼¶曠瀹茗觀書神氣清昔人傲睨非捏怪石高千丈亦¶喜拜吾家本在洞庭西結侶煙霞期世外
#+END_VERSE
」¶

王順塘善友像¶

#+BEGIN_VERSE
「　古松蒼蒼白鳥鶴鶴春風來吹開我桃萼偷半日閒¶啜一杯樂雖居城南嘗行北郭菩提種子種多生恒¶結僧緣不為薄
#+END_VERSE
」¶

項素仙像¶

#+BEGIN_VERSE
「　此翁家東海邊用一指活萬千松下坐形神全以是¶人稱素仙
#+END_VERSE
」¶

雜題畫贊
<pb:KR6q0212_J_007-0590c>¶

題畫¶

#+BEGIN_VERSE
「　簡兮簡兮彼何人斯抗志山林曳裾無羈有松落落¶有桐猗猗扣軫者琴下子者棋智運乎指心正乎思¶琴音棋響入耳神怡無懷葛天皞皞熙熙見逸乎爭¶得安於危高山流水待夫子期優哉游哉彼何人斯¶樂天知命彼何人斯
#+END_VERSE
」¶

牡丹圖¶

#+BEGIN_VERSE
「　華簇簇錦簇簇洛陽之春移來滿幅山鳥自何來羽¶毛同鸑鷟不擇他林棲文明喜茲育高堂張掛卮酒¶傾神仙未必居蓬瀛
#+END_VERSE
」¶

畫菜(七首)¶

#+BEGIN_VERSE
「　菜花黃蜂蝶忙兩朵洛陽花也來開在傍只好看不¶好喫分付看花郎採花無用急菜黃結子好打油洛¶陽城破花無色
#+END_VERSE
」¶

#+BEGIN_VERSE
「　以味則異以菜則同甘辛誰辨老圃老農勿輕毫末¶而大太空君看須彌盧只在一子中
#+END_VERSE
」¶

#+BEGIN_VERSE
「　菜根邊菔三個幾時種牛吞吐總然太湖好也落尋¶常數祖師道惟有鎮州出得最大
#+END_VERSE
」¶

#+BEGIN_VERSE
「　種菜好在菜肥畫菜好在菜淡肥則入口淡則入眼¶君子樂之庖廚可逮
#+END_VERSE
」¶

#+BEGIN_VERSE
「　上菜何長下菜能短介然以立不陵不援明乎庶物¶其學過半
#+END_VERSE
」¶

#+BEGIN_VERSE
「　方乎小庭有芥幾莖不與不取思聖之任視非惡色¶得聖之清菜相近聖相鄰蔬食飲水富貴浮雲
#+END_VERSE
」¶

#+BEGIN_VERSE
「　山上輥芥山下投鍼人身難遇佛語可尋積業若海¶苦溺方深以驚以惕慎其刀砧蔬食菜羹寡欲清心
#+END_VERSE
」¶

畫葡萄(十一首)¶

#+BEGIN_VERSE
「　秋初夏末方纔有多少行人棚下走抬頭貪吃樹頭¶鮮不覺流涎滿張口山翁憫之為出手戲拈竹杖一¶揮空坐見青天落星斗
#+END_VERSE
」
二
<pb:KR6q0212_J_007-0591a>¶

#+BEGIN_VERSE
「　佛喻眼根猶葡萄朵今對葡萄七月流火我既見物¶物亦見我物我皆真誰曰不可
#+END_VERSE
」¶

三¶

#+BEGIN_VERSE
「　色何紫能染指體何圓不忘天一顆之中滋味全百¶千萬顆無中邊
#+END_VERSE
」¶

四¶

#+BEGIN_VERSE
「　火雲燒成半紫半黑涼風吹掛半熟半生和盤托出¶滿架縱橫大家有手不須爭
#+END_VERSE
」¶

五¶

#+BEGIN_VERSE
「　不見葡萄種但見葡萄結春風解扶持藤本吹不折¶簇簇遙看紫彈懸輕輕一捏瓊漿泄無怪村童入眼¶譁從知小鳥牽藤悅秋暑冒征途何人是無舌
#+END_VERSE
」¶

六¶

#+BEGIN_VERSE
「　老藤似蛇蟠臘雪凍不死春風復蔓延夏葉猗猗然¶開花結實紫黑兼維筐及筥信手拈多喫之時口皮¶破是知取物宜乎廉
#+END_VERSE
」¶

七¶

#+BEGIN_VERSE
「　如眼之狀得眼之光摘來個個俱鮮芳但能潤口不¶能飽腸藤花開時雖有香無使多種勝稻梁
#+END_VERSE
」¶

八¶

#+BEGIN_VERSE
「　果雖微味能甘藤雖老屈能伸葉雖薄兮能蔭人勿¶嫌顏色聖所惡等閒入口解生津
#+END_VERSE
」¶

九¶

#+BEGIN_VERSE
「　一個兩個百千個個個漸看藤上大大到甜時放不¶過半青半紫街頭貨
#+END_VERSE
」¶

十¶

#+BEGIN_VERSE
「　小于彈大于珠紫光燁燁唇吻沾濡甘味從來世所¶須只是不經咬嚼難兄難弟櫻朱
#+END_VERSE
」¶

十一¶

#+BEGIN_VERSE
「　秋煙霏微秋果碩秋林艷然色奪赤吾從眾兮口體
<pb:KR6q0212_J_007-0591b>¶適于焉逍遙采而食
#+END_VERSE
」
<pb:KR6q0212_J_007-0591c>¶

